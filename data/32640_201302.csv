"text","cmp_code","eu_code"
"BLOCCO PRIMO: “COMPRA-ITALIA”",NA,NA
"Il debito pubblico italiano può e/o deve tornare in mani italiane per bloccare il ricatto speculativo esterno.","413",NA
"Titoli pubblici esenti da ogni imposta presente e futura.","402",NA
"BLOCCO SECONDO: ECONOMIA",NA,NA
"Sulla necessità di bloccare subito l’epidemia finanziaria in corso, si è già scritto appena sopra.","402",NA
"Su questa base, in aggiunta si può e/o si deve poi fare quanto segue.","402",NA
"SEZIONE PRIMA:",NA,NA
"credito; lavoro; protezione della nostra produzione; nuova legge Tremonti per investimenti, assunzioni, export.",NA,NA
"Ed in specie:",NA,NA
"N.1",NA,NA
"Bisogna fare subito come la Germania.","402",NA
"Va subito costituita una banca di tipo nuovo, una banca nazionale che faccia “Credito per l’Economia” (CpE).","402",NA
"Il modello da adottare è quello tedesco della “KFW” (“Kredit für Wirtschaft”= credito per l’economia);","402",NA
"In Germania la “KFW” è uno dei principali pilastri, spesso il fondamentale pilastro dell’economia (sociale di mercato).","402",NA
"E’ una banca pubblica, ma non incompatibile con il mercato.","402",NA
"Una banca potentissima che, da decenni, fa credito alle imprese, al lavoro ed alle comunità, alla produzione ed all’export.","402",NA
"Da noi non c’è ancora qualcosa di simile, se non in termini sperimentali.","402",NA
"L’economia italiana si basa su due pilastri fondamentali: la manifattura ed il risparmio.","402",NA
"In questa fase della crisi le piccole e medie imprese italiane sono in crisi (anche) perché non hanno credito.","402",NA
"Per contro, il risparmio è ancora un pilastro (l’altro pilastro) della nostra economia.","402",NA
"Serve dunque un forte raccordo tra risparmio ed imprese.","402",NA
"Se la “KFW” va bene in Germania, perché non replicarla subito anche in Italia?","402",NA
"Lo si può fare riorganizzando e, fermi il ruolo e la missione delle fondazioni, triplicando in tempo reale le strutture che già abbiamo: Cassa Depositi e Prestiti + Sace + Export Banca + i due Fondi strategici.","402",NA
"La “CpE”, come la “KFW”, dovrà avere garanzia statale totale, sostenere decisamente l’export, emettere speciali titoli di finanziamento alle piccole e medie imprese ed ai distretti e/o reti.","402",NA
"Non solo: la “CpE”, come la “KFW”, deve essere sottratta ai vincoli di bilancio europei e deve avere gli stessi aiuti di Stato finora concessi dall’Europa alla “KFW”.","402",NA
"In caso di ostacoli “europei”, rispetto a questa legittima richiesta di “par condicio”, l’Italia va in Europa “batte i pugni”, per davvero e non per finta (come ora fa).","402",NA
"Su cosa fare, al proposito, cfr. qui di seguito il n. 1 del blocco Europa)","402",NA
" ",NA,NA
"N.2",NA,NA
"Separazione tra credito produttivo ed attività speculativa.","403",NA
"Le banche che raccolgono il risparmio dei risparmiatori lo possono impiegare solo facendo credito alle imprese ed ai lavoratori, alle comunità ed alle famiglie.","403",NA
"           Ed a loro rischio.","403",NA
"Non possono usare la raccolta del risparmio privato per entrare nel casinò o nella bisca della finanza, continuando un sistema, come quello che c’è ora, per cui se ci sono profitti, questi vengono incamerati e privatizzati; se invece ci sono perdite, queste vengono trasferite nei bilanci pubblici e dunque messe a carico dei cittadini, dei risparmiatori, etc.","403",NA
"Si deve dunque tornare allo spirito della legge Glass-Steagall del 1933, che, dopo la crisi del 1929, fu la base di partenza del “New Deal” di Roosevelt.","403",NA
"E’ su questo modello che in Italia fu fatta la legge bancaria del 1936.","403",NA
"Entrambe queste due leggi (quella americana del 1933, quella italiana del 1936) furono poi abrogate, negli anni ’90, nello spirito della globalizzazione finanziaria.","403",NA
"E’ un errore che stiamo pagando e che dobbiamo correggere; (per maggiori informazioni su questo si veda la SCHEDA N.9 sul sito www.listalavoroliberta.it).","403",NA
"N.3",NA,NA
"Immissione immediata nelle buste paga mensili del TFR (trattamento di fine rapporto).","409",NA
"Più soldi ai lavoratori, per contrastare subito il calo della domanda sul mercato interno.","409",NA
"Il beneficio è immediato.","409",NA
"Non ci sarà costo finanziario per le imprese, perchè queste, senza alcun danno, avranno diritto all’equivalente automatico finanziamento, direttamente da parte della loro banca, a sua volta servita a questo fine dall’INPS e dalla Cassa Depositi e Prestiti.","409",NA
"N.4",NA,NA
"Contratto di lavoro per la piccola impresa.","401",NA
"Lo schema dei contratti di lavoro è finora organizzato verticalmente, per grandi settori di attività: metalmeccanico, chimico, tessile, edile, etc.","401",NA
"Settori nei quali sono indifferentemente posizionate, e tutte insieme, le grandi, le medie, le piccole imprese.","401",NA
"Considerando che il prodotto interno lordo italiano è fatto per oltre il 90% da imprese piccole e medie, queste livello, se lo vogliono, le imprese ed i lavoratori, possono applicare uno schema contrattuale alternativo e nuovo, una nuova forma di contrattazione, più vicina alle aziende e ai territori.","401",NA
"Un tipo di contratto che, superando la vecchia divisione verticale per settori di attività, prescinde dal tipo di settore di attività, per considerare principalmente la dimensione aziendale (e solo marginalmente il settore di attività).","401",NA
"E’ questa, dimensionale e non verticale, la logica del nuovo contratto di lavoro della piccola e media impresa.","401",NA
" ",NA,NA
"N.5",NA,NA
"“Un giovane con un anziano”.","503",NA
"In ogni azienda, per ogni giovane assunto, si prevede la detassazione-defiscalizzazione di un lavoratore “anziano”.","503",NA
" ",NA,NA
"N.6",NA,NA
"Protezione della nostra produzione.","406",NA
"La concorrenza, per essere tale, deve essere leale.","406",NA
"Gli USA, non certo sospettabili per essere anti-mercato, praticano già dal 1933 e poi ancora in altre forme sempre più forti negli ultimi 30 anni, politiche di protezione, di “Buy American”, etc.","406",NA
"In specie politiche che selezionano gli aiuti pubblici, le commesse pubbliche, etc. riservandoli alla produzione americana, in funzione dell’interesse economico nazionale.","406",NA
"Lo deve fare anche l’Europa.","406",NA
"Lo deve e può fare, se no, unilateralmente l’Italia!","406",NA
"Non si dica che ciò è impossibile, che è contro le regole del mercato e dell’Europa: una idea analoga, per la Francia,  si trova infatti specificamente in uno dei due programmi presidenziali francesi (“La France forte”) del 2012.","406",NA
"Se no, l’Italia “batte i pugni” per davvero in Europa ( su questo si veda ancora il blocco Europa, n.1). ","406",NA
"N.7",NA,NA
"Blocco immediato della riforma del lavoro sul precariato.","701",NA
"“I “tecnici” la chiamano “flessibilità in entrata”.","701",NA
"In italiano è un caso di “esodati 2”, ma un caso ancora più grande e drammatico” del primo.","701",NA
"L’ideale a cui tendere è certo quello del “posto fisso”, del lavoro a tempo indeterminato.","701",NA
"Ma non ci si arriva con esperimenti di ingegneria sociale, considerando imprese e lavoratori come topi o cavie da laboratorio cui è possibile applicare “intelligenti stimoli elettrici”.","701",NA
"A partire dalla metà di luglio, da quando è entrata in vigore la riforma, con una accelerazione crescente attesa per l’autunno, e sotto il peso della crisi, per effetto della Legge Fornero le imprese non solo non creeranno posti fissi, ma faranno sempre meno contratti di lavoro a tempo determinato: manderanno a casa coorti crescenti di lavoratori a tempo determinato; lo faranno semplicemente via mancato rinnovo dei contratti che vengono via via a scadenza, non avranno neppure l’onere di spiegarlo: diranno solo che è la legge che li costringe.","701",NA
"Dunque, senza tante storie, siccome non c’è il   posto fisso: via!","701",NA
"E’ questa la follia della fine-lavoro per troppi lavoratori, tra l’altro per lavoratori impegnati nei settori più strategici: dalla ricerca all’informatica a tutti i nuovi servizi.","701",NA
"N.8",NA,NA
"Potenziamento delle Reti/ Distretti d’impresa","402",NA
"Dato il risultato positivo della sperimentazione, la dotazione finanziaria delle Reti/Distretti di impresa (ideati nel 2005 e finalmente operativi dal 2010-2011) può e/o deve essere significativamente accresciuta.","402",NA
" ",NA,NA
"N.9",NA,NA
"Rinnovo della “Legge Tremonti”.","402",NA
"Nel 1994 furono detassati gli investimenti, le assunzioni, le quotazioni in borsa.","402",NA
"Allora l’esperimento ebbe successo e fu poi ripetuto, con varianti, in funzione delle successive congiunture economiche e di bilancio.","402",NA
"Adesso la legge può e deve essere pienamente ripresa, magari lasciando da parte il premio di quotazione in borsa, ma sostituendolo con la detassazione dell’EXPORT.","402",NA
"N.10",NA,NA
"Responsabilità sociale delle grandi società finanziarie, etc.","403",NA
"Si devono riconoscere meriti e successi, ma non si possono più tollerare l’avidità e l’impunità, soprattutto quando la gestione della società è scissa dalla proprietà e perciò è scissa dalla base naturale della responsabilità che è appunto la proprietà, quando si rischia in proprio.","403",NA
"Nel sopra citato programma conservatore inglese si trovano proposte mirate a “dare potere agli azionisti”, a “ristabilire parità di condizioni tra parti contraenti forti e deboli, ad allineare profitti richiesti e risultati ottenuti, ad assicurare parità di accesso alle informazioni, etc","403",NA
". Come è stato scritto “La riforma del capitalismo deve contemplare maggiore trasparenza… sul settore bancario una riforma è possibile… si deve compensare il merito, combattere i nuclei di potere, riconoscere i fallimenti”.","403",NA
"E’ questa la via da percorrere anche in Italia.","403",NA
"I premi-bonus dei grandi manager devono essere limitati e comunque tenuti in depositi a garanzia a medio-lungo termine, in modo che, in caso di fallimento, siano recuperabili dalle aziende e dagli azionisti.","403",NA
"Deve essere posto un limite reale all’eccesso di tecniche per cui si caricano di debito le imprese, non per necessità ma per investimenti speculativi, etc.","403",NA
"Se una banca fallisce e viene salvata con denaro pubblico, i responsabili devono specificamente subire, personalmente e/o patrimonialmente, un trattamento analogo a quello del fallimento e non beneficiare di un regime di responsabilità limitata.","403",NA
"Sui crediti, l’ago della bilancia si è troppo spostato a danno dei creditori più piccoli.","403",NA
"Un equilibrio va ristabilito garantendo ai giocatori più piccoli posizioni negoziali più forti.","403",NA
"N.11",NA,NA
"Le spiagge italiane sono italiane.","406",NA
"Limite alle gare europee","406",NA
"Le spiagge italiane sono dell’Italia.","406",NA
"Non tutto è “mercato”!","406",NA
"Le “gare europee” devono trovare un limite nel nostro diritto marittimo.","406",NA
"SEZIONE SECONDA: LE TASSE E LA SPESA PUBBLICA",NA,NA
"La pressione fiscale è davvero troppo alta (soprattutto per chi le tasse le paga).","402",NA
"Proprio per questo sulle tasse non si possono fare scherzi elettorali.","402",NA
"Anche la propaganda deve avere un limite, se no prima si dice agli elettori che si abbassano le tasse, poi salgono i tassi di interesse sul debito pubblico e così le tasse, invece di scendere, salgono!","402",NA
"In ogni caso si può:",NA,NA
"N.1",NA,NA
"abbattimento dell’IMU sulla prima casa non di lusso.","704",NA
"Non ci sono alternative, se si vuole che sotto il peso di questa imposta crolli un settore fondamentale della nostra economia.","704",NA
"Fuori dall’“astuzia elettorale”, in questo momento il valore propulsivo e/o antirecessivo proprio di questa misura è molto più grande di ciò che questa imposta vale per il fisco.","704",NA
"N.2",NA,NA
"in ogni caso, proprio per evitare il conseguente calo di entrate, questo abbattimento può e/o deve essere parimenti compensato riformando l’imposizione bancaria: una aliquota ordinaria + una seconda aliquota, più alta di quella ordinaria, sui profitti delle attività speculative e/o sui profitti fatti nei paradisi fiscali (si veda, sempre in questo senso, il citato programma presidenziale francese “La France forte”);","503",NA
"N.3",NA,NA
"destinare a riduzione delle tasse (i) il risultato di risparmio di spesa per interessi derivante dal piano “COMPRA-ITALIA” (soldi che non andrebbero più alla speculazione, ma appunto a riduzione del carico fiscale) + via via, il recupero da evasione fiscale + il risparmio realizzabile tagliando altre voci di spesa pubblica (cfr. qui di seguito sub 13).","402",NA
"Va inoltre notato che, oltre a questo, la conseguente stabilizzazione nella certezza, tanto della nostra finanza pubblica quanto della nostra economia, stabilizzazione che sarà data proprio dal “COMPRA-ITALIA”, può dare qualche altro maggiore margine di manovra (ma prima di utilizzarlo, questo margine, va verificato che c’è!);","402",NA
"N.4",NA,NA
"introdurre un meccanismo di moratoria sulle riscossioni Equitalia, quando c’è reale evidenza di particolari criticità, di diritto o di fatto (incapienza patrimoniale);","402",NA
"N.5",NA,NA
"reintrodurre la partecipazione dei Comuni all’accertamento tributario.","301",NA
"Più delle campagne propagandistiche fatte quest’anno, è infatti soprattutto questo il modo (europeo) per rendere maggiormente credibile il rapporto fiscale.","301",NA
"Gli effetti negativi degli eccessi propagandistici di quest’anno sono evidenti nel clamoroso ritorno al contante, nella fuga dall’Italia dei capitali e delle attività d’impresa, nel non necessario blocco per paura della domanda interna.","301",NA
"In un paese, come l’Italia, con più di 8000 Comuni e con più di 4 milioni di partite IVA, le strutture centrali di accertamento (come l’Agenzia delle entrate e la Guardia di Finanza) sono certo necessarie, ma non sufficienti.","301",NA
"Le strutture centrali sono infatti efficienti, ma molto spesso sono lontane, sono remote, rispetto ai territori.","301",NA
"Ne deriva che l’effetto di repressione è forte, ma l’effetto di prevenzione prodotto dalla loro vicinanza e prossimità non altrettanto.","301",NA
"E’ per questo che, come nel resto d’Europa, servono i Comuni, da coinvolgere e/o cointeressare nell’accertamento tributario;","301",NA
"N.6",NA,NA
"introduzione del concordato fiscale triennale preventivo.","402",NA
"Ti impegni a rispettare il tuo dovere fiscale ed a “scommettere” sul tuo reddito futuro, ma poi dedichi il tuo tempo a lavorare per te e non per la burocrazia;","402",NA
"N.7",NA,NA
"rafforzare i controlli fiscali sugli immigrati, per verificarne l’effettiva dovuta lealtà fiscale, anche considerando che gli stessi godono dei nostri servizi di assistenza sanitaria, sociale, etc;","605",NA
"N.8",NA,NA
"reintrodurre il pagamento per contanti delle pensioni basse, già “tracciate” all’origine e non certo causa di evasione a valle!;","701",NA
"N.9",NA,NA
"introdurre a titolo sperimentale  e volontario la “Simple Tax”.","402",NA
"Un sistema semplice di tassazione sul reddito reale.","402",NA
"Si può (i) scegliere di rinunciare al vastissimo e complicatissimo apparato di deduzioni, agevolazioni fiscali, etc, che attualmente sono graziosamente “concesse” dal fisco, (ii) per pagare sul reddito reale (e non sul reddito così artificialmente e/o fiscalmente manipolato da tutte le deduzioni, agevolazioni, etc);  (iii) in contropartita, le aliquote sono a loro volta reali e cioè più basse delle attuali.","402",NA
"Ne deriva un sistema fiscale semplicissimo, quasi automatico, senza costi amministrativi di compilazione, senza rischi di errore e di ricatto, soprattutto senza incentivi ad evadere dati da aliquote troppo alte.","402",NA
"Su questa ipotesi, prima di partire, è comunque un preliminare sondaggio di opinione pubblica;","402",NA
"N.10",NA,NA
"attenuazione del vincolo del patto di stabilità per i Comuni e Province, per le spese di investimento fisso;","301",NA
"N.11",NA,NA
"sblocco dei pagamenti della pubblica amministrazione.","303",NA
"Tutto il mercato finanziario conosce l’esistenza di questa quota “occulta” di debito pubblico.","303",NA
"Tanto vale onorarla (magari in due o tre anni), compensandola, a livello di bilancio pubblico, con il minor debito conseguente al ricalcolo del contributo italiano agli aiuti europei (cfr. su questo Europa n.1).","303",NA
"N.12",NA,NA
"ripresa del federalismo fiscale.","301",NA
"Questa è infatti l’unica riforma che, basandosi sul “vedo, voto, pago”, riduce davvero la spesa pubblica, riportandola sotto il controllo dei cittadini.","301",NA
"Come nel resto d’Europa.","301",NA
"N.13",NA,NA
"standard europeo di spesa pubblica","414",NA
"La spesa pubblica può e deve essere ulteriormente ridotta, oltre che per la componente interessi (“Compra-italia”), introducendo per le strutture ed i costi dell’apparato pubblico il criterio generale di riferimento allo standard europeo costituito e/o indicato dalla media europea dei costi equivalenti per servizi, del numero degli eletti, dai componenti degli organi, dei compensi pubblici, etc.","414",NA
"Questa proposta fu fatta, inutilmente, nella primavera del 2011!","414",NA
"Va ripresa. Non è necessario che la media europea sia milletrica, scientifica. E’ sufficiente che sia indicativa in termini di buon senso!","414",NA
"SEZIONE TERZA: LIBERTA’ ECONOMICA",NA,NA
"N.1",NA,NA
"Moratoria legislativa.","303",NA
"La lunghezza lineare delle riforme “liberali” targate governo tecnico (decreti legge + decreti attuativi) può ad oggi essere stimata pari a 4,2 kilometri lineari, ovvero 40 campi di calcio messi in fila, ovvero 180 campi da tennis.","303",NA
"Questo non è diritto, ma rovescio!","303",NA
"Non è meno burocrazia, ma più burocrazia.","303",NA
"Non è semplificare, ma complicare la vita di chi lavora.","303",NA
"La prima cosa da fare è quindi una vera moratoria legislativa: per due anni basta nuove leggi!","303",NA
"In specie, salvo eccezioni, da motivare presentandole preventivamente agli italiani, tutta la nuova legislazione va fermata per due anni per darci respiro.","303",NA
"Anche la fine dell’orgia legislativa in corso serve per restituire credibilità al nostro diritto.","303",NA
"E poi serve cambiare sistema come segue.","303",NA
"Il “nodo di Gordio”, un nodo che strangola la nostra economia non si scioglie, si taglia!","303",NA
"Gli esperimenti fatti finora dimostrano che la cosiddetta deregulation ha effetti limitati.","303",NA
"Spesso finisce solo per produrre, in sostituzione delle vecchie, regole nuove, spesso ancora più complicate onerose delle precedenti.","303",NA
"L’intervento da fare o è radicale o non è: “Tutto è libero tranne ciò che è vietato dalla legge penale od in materia finanziaria e bancaria” (per ulteriori informazioni su questo punto cfr. SCHEDA N. 10 sul sito www.listalavoroliberta.it ).","303",NA
"SEZIONE QUARTA: IL SUD",NA,NA
"Al Sud non serve meno Stato, ma più Stato.","402",NA
"Il fanatismo per il mercato, sviluppato anche per importazione europea, causa in specie una simmetrica riduzione del ruolo dello Stato.","402",NA
"E tutto questo, nel Sud, non ha portato più sviluppo per l’economia, ma meno efficienza e più spazio per la criminalità.","402",NA
"Lo stesso per il frazionismo particolaristico degli interventi, (i) non pianificati e sviluppati dal centro e su grandi progetti (gli unici questi capaci di fare massa per lo sviluppo), come è altrove in Europa, e come è stato per decenni fa in Italia, (ii) ma all’opposto interventi quasi sempre piccoli e dispersi in quasi mezzo milione di micro progetti.","402",NA
"Si tratta in specie di 467.000 progetti, operati secondo un movimento che è andato dalla periferia verso il centro ed anche per questa ragione  pensati in piccolo e per gli interessi locali.","402",NA
"Ciò che ha appunto disperso energie e creato nuovo spazio per crescenti forme di pubblica e diffusa corruzione.","402",NA
"Per conseguenza il differenziale nord-sud non si sta riducendo, ma all’opposto allargando.","402",NA
"L’evidenza dei fondi spesi male, o peggio ancora non spesi, prova che il sistema attuale non funziona e non può funzionare.","402",NA
"Per questo servono:N.1Nuova Cassa del Mezzogiorno.","402",NA
"Anche per quanto sopra serve tornare alla Cassa del Mezzogiorno, che è stata davvero e bene attiva dal 1951 fino al 1971, l’unico periodo in cui il divario nord-sud si è davvero ridotto!","402",NA
"N.2",NA,NA
" la Banca del Mezzogiorno, di cui chissà perché da parte del governo tecnico e dei suoi sponsor non si parla più o malvolentieri, finalmente attivata sui 250 sportelli finora autorizzati dalla Banca d’Italia, deve e/o può essere potenziata, dopo la fase sperimentale, moltiplicandone gli sportelli perché è soprattutto il piccolo credito a piccoli imprenditori, ad artigiani e commercianti (credito per un bancone da lavoro o da bar, per un forno da pizzeria, per un frigorifero, etc.) che sostituisce la base  essenziale per lo sviluppo del turismo, dell’artigianato, del commercio, del lavoro.","402",NA
"N.3",NA,NA
" potenziamento dei titoli di risparmio per l’economia meridionale, introdotti al principio del 2011 e fin qui ben sperimentati","402",NA
"N.4",NA,NA
"fiscalità di vantaggio per il Sud.","402",NA
"Se no, a proposito di “battere per davvero i pugni” in Europa, si veda qui di seguito Europa n. 1.","402",NA
"BLOCCO TERZO: RICERCA E AMBIENTE",NA,NA
"N.1",NA,NA
"La ricerca scientifica è uno strumento per la crescita e non una spesa.","411",NA
"Occorre evitare che i giovani pensino che nella ricerca non ci sia futuro.","411",NA
"L’Italia produce eccellenza e attrae fondi internazionali con maggiore efficienza della gran parte dei paesi UE, ma ha un numero  esiguo di ricercatori, duplicazioni di enti e di grandi progettualità, competenze di vigilanza diffuse su troppe istituzioni, finanziamenti a intermittenza e con una molteplicità di regole, assenza di un sistema di valutazione dei risultati ex post, eccesso di burocrazia e norme di PA non adatte al comparto.","303",NA
"Per questo noi crediamo che:a)     vada aumentato il numero dei ricercatori con una rigorosa pianificazione degli ingressi e della progressione di carriera, e con l’attribuzione di una significativa componente salariale premiale in base ai risultati scientifici e alle capacità di attrarre finanziamenti e di cooperare con l’industria;","303",NA
"b)     gli enti di ricerca pubblica vadano ridotti di numero e che la loro vigilanza e il coordinamento vadano sottratti ai troppi ministeri competenti e affidati alla PCDM, prevedendo un organismo unico per i finanziamenti alla ricerca sul modello del British Council con bandi semestrali programmati in tutti i settori scientifici, comprese le scienze sociali;","303",NA
"c)      vada definito su base triennale  un piano strategico della ricerca individuando un numero limitato di linee di attività rilevanti per lo sviluppo del paese e per l’avanzamento delle conoscenze fondamentali, e introducendo una sistematica valutazione ex post della qualità e dell’impatto della ricerca e non solo della correttezza amministrativa;","411",NA
"d)     vada sostenuto, estendendone gli ambiti di applicazione e l’entità delle risorse destinate, il credito di imposta su progetti commissionati a enti e università, pubblici e privati.","411",NA
"Il credito d’imposta deve divenire la forma privilegiata di finanziamento per la ricerca applicata, motore di innovazione anche nel breve-medio periodo, in grado di innescare effetti virtuosi di cooperazione tra la PMI e i ricercatori, di promuovere lo sviluppo locale e di contribuire a orientare l’offerta formativa universitaria.","411",NA
"e)     vada gradualmente abolita l’IRAP per gli enti di ricerca pubblici, come è già accaduto per il settore privato;","411",NA
"vada inserito negli appalti pubblici il criterio dell’innovazione attraverso l’introduzione di specifici parametri, indirizzandoli verso prodotti e servizi che abbiano un valore aggiunto tecnologico.","411",NA
"N.2",NA,NA
"Negli ultimi trenta anni la ricerca biomedica ha prodotto risultati positivi straordinari.","411",NA
". Il paradigma della malattia sta cambiando.","411",NA
"Per questo noi pensiamo che la medicina del futuro si baserà sempre meno “ex post” sui sintomi e sempre più “ex ante” sui biomarcatori.","411",NA
"La medicina sarà così sempre più efficiente  via diagnosi precoci, preventive, operate prima che la malattia abbia determinato disabilità, evitando gli effetti indesiderati dei farmaci, etc.","411",NA
"Per farlo sono necessarie le reti:","411",NA
"a) la rete dei medici di base, che devono e/o possono addestrarsi per basarsi sempre meno sui sintomi e sempre più sulle molecole;","411",NA
"b) quella delle Poste S.p.A., che attrezzandosi tecnologicamente (come finora ha dimostrato di saper fare) può affiancare la rete dei medici assistendo capillarmente gli ammalati, gli anziani, a casa loro.","411",NA
"Anche dal lato economico, a regime, il risultato finale sarà positivo: più salute, meno costi;","411",NA
"N.3Sull’ambiente, perché non fare nostra la parte davvero realizzabile del programma “M5S” (è solo una domanda!);","501",NA
"N.4",NA,NA
"Per fare risparmiare alle famiglie quello che è certamente un costo inutile: i libri di scuola devono essere davvero e-book e, comunque, non si cambiano per 5 anni!","506",NA
"Se necessario, si aggiornano in classe!","506",NA
"BLOCCO QUARTO: DEMOCRAZIA E SOCIETA’",NA,NA
"N.1",NA,NA
"Politica a “costo zero”.","304",NA
"Si comincia con una quarantena: nessun politico può guadagnare per il suo mandato più di un precario.","304",NA
"Poi va a regime il sistema standard di compensi basati sulla corrispondente media europea.","304",NA
"N.2",NA,NA
"Piena legittimazione dei referendum propositivi e/o consultivi di iniziativa popolare;","202",NA
"La nostra Costituzione è del 1948: prima di internet.","202",NA
"Fermo il divieto dei referendum abrogativi su materie eccezionali, l’ostacolo su tutto il resto non ha più senso.","202",NA
"La Costituzione va modernizzata, allineandola alla realtà nuova.","202",NA
"L’avrebbero fatto i padri del 1948, facciamolo noi.","202",NA
"Lo scopo fondamentale di un sistema democratico è far sì che il governo appartenga al popolo, e non il popolo al governo.","202",NA
"L’esperienza delle nostre democrazie ci insegna due cose.","202",NA
"La prima è che molte leggi approvate dai Parlamenti non sono volute dalla maggioranza dei cittadini, ma sono il risultato della contrattazione tra gruppi di interesse.","202",NA
"Se i cittadini si fossero potuti esprimere direttamente non vi sarebbero mai state leggi che hanno dato privilegi ingiusti (si pensi a certe pensioni, alle sovvenzioni a industrie  inefficienti, etc).","202",NA
"La seconda è che, all’opposto, molte leggi che la maggioranza dei cittadini considera giuste non vengono mai approvate, perché non corrispondono a ciò che vogliono i partiti o i gruppi di interesse.","202",NA
"L’introduzione del referendum propositivo e/o consultivo permette al popolo di affermare la sua volontà, aldilà degli interessi di parte.","202",NA
"Il referendum propositivo e/o consultivo è la vera risposta all’ondata di antipolitica, perché riporta i cittadini alle ragioni stesse della democrazia e del vivere comune.","202",NA
"L’antipolitica, combinandosi con il fascismo finanziario, sta erodendo le basi della democrazia.","202",NA
"La colpa è della politica.","202",NA
"La cosa giusta non è dunque demonizzare il non voto od il voto di protesta, ma:","202",NA
"a) formulare una offerta politica che vuole essere credibile ed utile per i cittadini;","202",NA
"b) generalizzare i referendum propositivi e/o consultivi la più efficace tecnica di democrazia diretta.","202",NA
"Serve una modifica della Costituzione?","202",NA
"La si faccia!","202",NA
"In realtà i referendum, se costano, soprattutto funzionano.","202",NA
"In realtà funzionano soprattutto come remora ”ex ante” e come auto-controllo, da parte della politica.","202",NA
"E dunque, si pagano da soli perché funzionano;","202",NA
"N.3Abbassare la maggiore età a 16 anni.","202",NA
"La maggiore età si può acquisire con il compimento del sedicesimo anno di età.","202",NA
"I giovani di oggi acquisiscono molto prima che in passato la coscienza e le conoscenze che li rendono adulti.","202",NA
"Questo è il risultato di una scolarizzazione sempre più diffusa e prolungata, del mutamento dei rapporti sociali e tra i sessi,  della diffusione dell’informazione, della maggiore conoscenza del mondo attraverso i mass-media ed i viaggi.","202",NA
"E’ quindi logico che, come nel 1975 si riconobbero i fenomeni di modernizzazione abbassando la maggiore età da 21 a 18 anni, oggi si compia un passo ulteriore.","202",NA
"Rendere i giovani maggiorenni  all’età di 16 anni significa renderli pienamente  responsabili di fronte a se stessi e di fronte alla società","202",NA
".  Significa contrastare davvero l’esclusione e le forme di alienazione giovanile.","202",NA
"Soprattutto, significa far loro avere una parte attiva nel determinare il futuro dell’Italia;","202",NA
"N.4",NA,NA
"Attribuzione di un duplice voto per l’elezione di Camera e Senato, per i giovani elettori (cfr. SCHEDA N.11 (sul sito www.listalavoroliberta.it);","202",NA
"N.5",NA,NA
"adozione delle proposte liberali per la rete fatte in Germania dal “Piraten Partei”: opposizione ad ogni forma di censura su internet, trasparenza dell’apparato politico, diritto ad un trattamento civile e controllabile dei dati personali, riforma dei diritti d’autore, etc.;","202",NA
"N.6",NA,NA
"elevazione dal 5 al 7 per mille della contribuzione al volontariato.","606",NA
"(E’ una ipotesi: invito all’offerta, da parte di tutti i cittadini che possono farlo, di abbracciare la causa del volontariato, ad esempio di sabato.","606",NA
"Ciò sarebbe economicamente più utile che aumentare l’IVA o l’accisa sulla benzina.","606",NA
"E socialmente ci darebbe una idea viva della sempre più necessaria solidarietà)..","606",NA
"N.7",NA,NA
"elezione diretta del Presidente della Repubblica;","204",NA
"BLOCCO QUINTO: EUROPA",NA,NA
"Oggi il problema dell’Europa non si chiama “Unione bancaria”, ESM, EFM, “fiscal compact”, “six pact”, OMT, questo l’ultimo degli acronimi inventati dalla burocrazia europea.","110",NA
"Acronimi che scaldano solo il cuore degli zombies.","110",NA
"Il nostro vero problema è invece, in Europa, una nuova epoca che si apre.","110",NA
"Oggi l’Europa rischia infatti, e rischia molto di andare indietro.","110",NA
"Il processo di unione politica può essere rinviato.","110",NA
"Il processo di unione economica può disgregarsi.","110",NA
"Per due semplici ragioni.","110",NA
"Perché la gestione dei portafogli finanziari, pubblici e privati, sta diventando sempre più nazionale, particolaristica e protezionistica.","110",NA
"Perché l’economia reale si sta troppo differenziando, da area ad area, a partire dai troppo ampi differenziali di credito offerti.","110",NA
"Non si può più affidare il nostro futuro, il futuro dei popoli di un intero continente, ad oracoli “monetari” oscuri od incerti più o meno come era l’oracolo di Delfo!","110",NA
"La voce deve tornare al popolo ed è saggio quanto appena detto dal Ministro tedesco Wolfgang Schaeuble, a proposito di referendum sull’Europa: “Nutro grande fiducia nei miei concittadini.","202",NA
"La maggioranza dei tedeschi è fatta da persone molto ragionevoli”.","202",NA
"Lo è anche la maggioranza degli italiani.","202",NA
"In specie, non un referendum sull’Europa che c’è: potrebbe essere bocciato.","202",NA
"Ma un referendum sull’Europa futura, sull’Europa che si vorrebbe.","202",NA
"Sarebbe votato.","202",NA
"Davvero un referendum?","202",NA
"La sovranità senza popoli non esiste, se non come usurpazione.","202",NA
"Nel cuore dell’Europa sta crescendo un vuoto che non può essere colmato solo con la democrazia.","202",NA
"Si dice che l’euro è irreversibile.","202",NA
"Bene.","202",NA
"Ma deve essere chiaro che irreversibile è anche la democrazia.","202",NA
"Se è vero che l’Europa non è una rivoluzione, ma piuttosto una continua evoluzione, ed è vero, allora è anche vero che l’Europa non può fermarsi.","202",NA
"Se la posta in gioco è alta, il gioco non può essere tecnico, deve essere politico.","202",NA
"Come disse il Cancelliere Adenauer: “prima europei e poi tedeschi, prima un’Europa federale e poi lo Stato nazionale”.","202",NA
"Questo spirito può e deve rivivere dappertutto.","202",NA
"N.1",NA,NA
"Per questo si deve fare, anche in Italia, un referendum sull’Europa:","202",NA
"a) per una Europa che torni alle origini federali unitarie, comprendendo le tradizioni ed i territori storici, riducendo all’opposto l’egoismo miope tipico di certi nazionalismi statali.","110",NA
"E’ l’unica via per evitare che, in una globalizzazione fatta da enormi blocchi continentali, le singole “potenze” nazionali europee diventino davvero, a loro volta, marginali;","110",NA
"b)  per evitare di continuare a trattare i paesi, ed i popoli europei come capri espiatori, seguitando invece a trattare come salvatori i veri colpevoli (i banchieri, la finanza, gli hedge-fund, etc.).","110",NA
"Certo, alcuni paesi sono caduti nella trappola del debito, hanno usato il debito come fanno i tossicodipendenti con la droga, ma come è stato scritto, lo hanno fatto consigliati dai migliori indirizzi di Londra, di Francoforte, etc.!","110",NA
"c) per salvare la democrazia, costruendo su questa base l’architettura della nuova Europa.","202",NA
"Questa dovrà essere disegnata in linea con il decisum del Consiglio Europeo del maggio 2010: -       serietà dei pubblici bilanci: finita davvero l’età coloniale, non possiamo più continuare a fare più deficit pubblico che prodotto interno lordo;","108",NA
"-      devoluzione verso l’alto delle competenze nazionali sui pubblici bilanci, attraverso una gestione europea che (ogni primavera) anticipi e guidi  la discussione parlamentare autunnale che si fa sui bilanci nazionali.","108",NA
"L’Europa è un continente geografico, ha un unico mercato economico, ha una moneta comune, non può continuare con 27 politiche nazionali diverse!","108",NA
"ma anche crescente riconoscimento del ruolo dei territori e solidarietà europea verso il basso: un vero Fondo europeo, con capacità di emettere “eurobond”.","108",NA
"Infine “Battere i pugni per davvero in Europa”.","110",NA
"Avvertire che l’Italia intende certo continuare a finanziare i piani di aiuto europei destinati ai paesi in crisi, ma non più calcolandoli sul parametro della quota italiana di partecipazione alla BCE (17%), ma in base alla oggettiva esposizione al rischio del suo sistema finanziario.","110",NA
"Un esempio: sulla Grecia, l’esposizione italiana era pari a 20 miliardi di euro; quella franco tedesca era pari a 200.","110",NA
"Per non parlare dell’Irlanda, su cui altri avevano una esposizione di 500 miliardi.","110",NA
"In base al calcolo fatto in base alla partecipazione al capitale BCE, ignorando l’effettiva esposizione a rischio del sistema finanziario italiano, è purtroppo evidente che l’Italia ha finanziato soprattutto le banche tedesche e francesi!","110",NA
"L’idea di calcolare diversamente e più equamente l’onere a carico dell’Italia fu avanzata in Europa dal Ministro italiano dell’Economia e delle Finanze, ma bloccata da Palazzo Chigi (“Trichet – ha confidato il premier a più di un ministro – si è indispettito quando Tremonti è andato a dirgli che l’Italia voleva ricalcolare…. Una ipotesi che l’ha fatto andare fuori dai gangheri”. Repubblica, 10 agosto 2011. ).","110",NA
"Un ricalcolo simile, in modo da riequilibrare i benefici, viene ora giustamente ipotizzato anche da Strauss-Kahn.","110",NA
"Si deve tornare a trattare in Europa: o l’Italia non spende per gli aiuti o porta a casa qualcosa d’altro!","110",NA
" NOTA SUI TERMINI DELLA CONCRETA FATTIBILITA’ ECONOMICA DI QUESTO “CHE FARE”",NA,NA
"Sappiamo bene che, nella globalizzazione, e dentro la crisi, da una parte crescono i bisogni e le angosce e le domande dei popoli, ma che, dall’altra parte, simmetricamente, si riducono i poteri dei governi, che contano sempre di meno.","413",NA
"Chi fa come se niente fosse, come se questo non fosse, fa solo propaganda.","413",NA
"Anche per questo (non solo per questo) sappiamo che il grosso degli interventi che i governi possono fare per l’economia (i) non passa attraverso i bilanci pubblici, già troppo ingombranti ma, (ii) si può fare soprattutto a costo zero, permettendo che l’economia (ri)acceda al credito, che si (ri)organizzi, creando spazi di libertà, concedendo effetti di tregua e di moratoria legislativa, etc.","413",NA
"In particolare, la messa in sicurezza del debito pubblico, che si può e deve fare con il “COMPRA-ITALIA”, se non ci porta nel paese di Bengodi (deve infatti restare fermo il vincolo al pareggio di bilancio), produce comunque un triplice dividendo:-           una significativa riduzione della spesa per interessi;-           uno stop alla fuga dei capitali verso l’estero;-           una piattaforma per rilanciare l’economia, dato che da sempre lo sviluppo e la crescita si fanno solo su basi di stabilità e di certezza, rimuovendo all’opposto le cause opposte negative di incertezza e di angoscia.","413",NA
"In aggiunta va notato che, se si mantiene l’obiettivo europeo del pareggio di bilancio (un obiettivo che si ripete si può e si deve mantenere), il debito pubblico italiano si riduce automaticamente, se pure molto lentamente, attraverso la progressione di crescenti avanzi primari (più entrate rispetto alle uscite, esclusa la spesa per interessi).","413",NA
"Tutto ciò non è sufficiente, ma è comunque necessario.","413",NA
"Detto questo sul pareggio di bilancio, oggi dobbiamo tuttavia constatare che, in piena recessione economica, ogni eccesso di stretta fiscale produce anche effetti “boomerang”, opposti a quelli voluti con il rigore: non più entrate, ma meno entrate!","410",NA
"Come si diceva nel ‘700, ai tempi dell’ “Ancien Régime”: “la pecora si tosa, non si sgozza”.","410",NA
"Dunque oggi, vedendo questa situazione, possiamo osare dire che:","410",NA
"(a)              l’allentare un po’ i cordoni della borsa e, cosa non meno importante, il ridurre un po’ il clima di paura fiscale;","410",NA
"(b)              può anche essere nell’interesse del fisco stesso","410",NA
"; può essere un investimento da fare, se pure con estrema prudenza e caso per caso.","410",NA
"In sintesi :",NA,NA
"A)                conteggiando la minore spesa per interessi, derivante dal “COMPRA-ITALIA” + un po’ di maggiori future entrate da conseguente stabilizzazione economica e da crescita + il recupero da evasione fiscale + la nuova tassazione bancaria sui profitti da attività di speculazione finanziaria e da attività fatta nei paradisi fiscali + i risparmi di spesa pubblica derivanti dall’applicazione dello standard medio europeo per servizi e compensi pubblici, etc. + il minore debito pubblico derivante all’Italia dal diverso calcolo per gli aiuti europei;","402",NA
"B)                nell’arco ordinario della prossima legislatura si può stimare “manovrabile” a vario titolo un portafoglio complessivo compreso tra 30 e 50 miliardi di euro.","402",NA
"Un portafoglio che può essere via via utilizzato per riduzione fiscale, per finanziare tanto i non onerosi incentivi fiscali di cui sopra, quanto le modeste ipotesi di incremento di spesa pure fatte sopra (tipo 7 per mille, ad esempio).","402",NA
"Il tutto comunque sotto il vincolo (i) della imprevedibile variabilità dello scenario economico in cui si trova l’Italia, e (ii) assumendo l’impegno a chiedere, prima di ogni specifica manovra, pareri preventivi di congruità, tanto alle autorità contabili interne quanto alle autorità  europee.","414",NA
" ",NA,NA
"Per ogni vostro commento, GRAZIE!","0",NA
